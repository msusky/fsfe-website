<?xml version="1.0" encoding="UTF-8" ?>

<html>
  <version>1</version>

<head>
  <title>Erik Grun</title>
</head>

<sidebar promo="support"/>

<body class="article interview">

<p id="category"><a href="../testimonials.html">Testimonial</a></p>

<h1>Erik Grun</h1>

<p>Questa pagina è parte di una serie di interviste con amici e sostenitori della FSFE per aiutare a dare un volto alla nostra comunità.
  Puoi avere una panoramica delle nostre interviste nella pagina dei <a href="../testimonials.html">testimonial</a></p>

<blockquote>
  <div class="with-image-right">
    <img class="img-circle" src="https://pics.fsfe.org/uploads/small/7c33306957740e7e33548adc7cd46c6b.jpg" alt="Grun"/>
    <p>«Mi chiamo Erik Grun. Studio economia a Berlino e sono un membro attivo della FSFE da quasi quattro anni. È difficile dire come ho conosciuto la FSFE e il Software Libero in generale, perché il mio primo approccio al Software Libero risale ancora prima. Tornando quindi indietro, ero abbastanza interessato ad imparare a programmare e da qualche parte avevo sentito dire che, se vuoi diventare un “vero” programmatore, devi usare GNU/Linux. Così ho cominciato ad usare una delle distribuzioni più in voga e poi ho sentito parlare in qualche modo del progetto GNU, di Richard Stallman e della nostra organizzazione associata in America (FSF). Il passo successivo che ricordo è stato partecipare ad uno dei miei primi meeting locali e discutere su come portare il Software Libero nelle scuole».
    </p>
  </div>
</blockquote>

<h2 id="interview" class="clear">
  Breve intervista con Erik Grun (2019)
</h2>

<p class="question">FSFE: Come ti sei interessato alla FSFE e cosa ti ha motivato a diventare un sostenitore?</p>

<div class="answer">

  <p><strong>Erik Grun:</strong>
  Bene, la FSF era oltre oceano e così distante, e io volevo aiutare a promuovere il Software Libero qui in Belino, nella mia città. La mia motivazione deriva da un punto di vista piuttosto pratico. Volevo imparare a programmare e un modo per farlo era prendere un programma con una licenza copyleft. Puoi iniziare leggendo e capendo il codice sorgente e se inizi a pubblicare le tue modifiche, puoi star sicuro che rimarranno Libere. Oggigiorno le mie motivazioni si sono spostate più verso ragioni abbastanza politiche. Per me il Software Libero è qualcosa che semplicemente ha senso – come la libertà di parola o la libertà di muoversi. Negare a qualcuno le libertà del Software Libero è negargli i basilari diritti umani.</p>

</div>

<p class="question">Sostenendo la FSFE hai scelto di essere un volontario. Cosa fai per la FSFE?</p>

<p class="answer">Sono attualmente il coordinatore del gruppo locale di Berlino e sono parte del nostro team educativo. Questo significa che i miei compiti sono principalmente organizzare i meeting della nostra Fellowship e aiutare agli stand, ma anche molto importante aiutare a promuovere le nostre campagne a livello locale parlando e incontrando le persone di altre organizzazioni, politici e così via.</p>

<p class="question">Qual è la parte più divertente nell'essere attivi nella FSFE?</p>

<p class="answer">È molto interessante parlare con le persone che lavorano nel settore pubblico del perché sostenere il Software Libero, ma aiutare con gli stand è la parte più piacevole. A Berlino abbiamo molti eventi diversi tra loro, che coprono ancor più svariati argomenti che spesso non sembrano nemmeno avere una correlazione con il Software Libero. Convincere le persone a questi eventi che anch'esse hanno bisogno del Software Libero può essere talvolta un po' impegnativo, perché devi sempre adattarti agli eventi che stai visitando, ma questo è ciò che la rende questa parte la più divertente.</p>

<h2 class="question">Al momento quale campagna della FSFE è la tua preferita?</h2>

<p class="answer">Di certo <a href="https://publiccode.eu" target="_blank">“Denaro pubblico? Codice pubblico!“</a>, perché è quella che ha risultati raggiungibili a medio termine. La nostra campagna più importante è probabilmente <a href="/activities/android/android.en.html" target="_blank">“Libera il tuo Android!”</a>, perché ormai quasi tutti hanno un dispositivo smart che arriva ancora con del brutto software non libero preinstallato. Installando F-Droid (e rimpiazzando Android con una versione libera) possiamo facilmente mostrare alla gente come è la libertà del software con la speranza che più persone si rendano conto dei vantaggi dati dalla libertà.</p>

<a href="https://publiccode.eu">
  <figure>
    <img
        src="/contribute/promopics/pmpc_poster_front_thumb.png" alt="Denaro pubblico? Codice pubblico!"/>
  </figure>
</a>

<p class="question">Come coordinatore locale, pensi che Berlino sia un polo attrattivo per gli entusiasti del Software Libero?</p>

<p class="answer">Sicuramente! A Berlino ci sono tante differenti comunità che utilizzano e promuovono il Software Libero. C'è anche una pagina, <a href="https://lug.berlin/" target="_blank">lug.berlin</a>, che cerca di dare una panoramica di tutti i gruppi utenti locali che si incontrano e hackerano insieme a Berlino e dintorni.</p>

<p class="question">Hai detto di essere parte del team educativo, di che attività ti occupi in questo ruolo?</p>

<p class="answer">Come gruppo della FSFE a Berlino uno dei nostri principali obiettivi è portare il Software Libero e i suoi concetti nelle scuole. Per questo parliamo con gli insegnanti, in modo che possano passare la loro conoscenza ai bambini, e stiamo cercando di convincere i nostri responsabili sulla inalienabilità del Software Libero per un'equa possibilità educativa. La FSFE potrebbe rafforzare il nostro team educativo. Abbiamo bisogno di una mano per creare volantini, magari lanciando una campagna. Sarebbe anche molto bello avere qualcuno in ufficio, assunto per lavorare su temi educativi, così potremmo avere un esperto da contattare, nel caso avessimo bisogno di aiuto.</p>

<h2 class="question" style="clear: both;">In una battuta: qual è il maggiore beneficio del Software Libero?</h2>

<p class="answer">Oggigiorno la tecnologia gioca un ruolo chiave nelle nostre vite, e dal momento che con il Software Libero si ha il controllo della tecnologia, vuol dire che abbiamo l'autodeterminazione delle nostre vite.</p>

<p class="question">Qual è il tuo programma preferito di Software Libero?</p>

<p class="answer">Dal momento che ci sono molti ottimi programmi di Software Libero, è abbastanza difficile per me rispondere, ma credo che sui dispositivi smart devi obbligatoriamente provare app come "Conversations" (e "ChatSecure" per iOS), "NewPipe" e "Transportr". In generale, mi piace veramente Nextcloud, perché ha alcune funzionalità vincenti veramente carine.</p>

<p class="question">Pensi ci sia qualcosa su cui la FSFE possa migliorare o iniziare a lavorare? Qualche augurio per il futuro?</p>

<p class="answer">Penso che la FSFE debba impegnarsi maggiormente nel portare il Software Libero, i suoi concetti e i suoi valori nelle scuole, nelle università e simili. Se riusciamo a far utilizzare ai bambini il Software Libero e insegnare loro le ragioni del perché dovrebbero usarlo, non solo inizieranno ad apprezzare la libertà che verrà loro data, ma diventeranno anche politici, programmatori, progettisti, responsabili e così via, che potranno aiutarci nella trasformazione ad una società basata sul Software Libero. Alla fine, ci aiuteranno realmente nell'avere uno o due giorni liberi. ;-) </p>

<figure>
  <img
      src="https://pics.fsfe.org/uploads/medium/97bcc3b73d413a4eae7143025fb6323f.jpg"
      alt="Meeting della comunità"/>
  <figcaption>
    Diventando un sostenitore permetti il nostro lavoro e aiuti ad assicurare la nostra indipendenza economica.
  </figcaption>
</figure>
<div class="interview-support-btn-container">
  <a class="big-donate" href="https://my.fsfe.org/support">Diventa un sostenitore</a>
</div>

</body>

</html>
